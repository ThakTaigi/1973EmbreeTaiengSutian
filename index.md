---
# Feel free to add content and custom Front Matter to this file.
# To modify the layout, see https://jekyllrb.com/docs/themes/#overriding-theme-defaults

layout: home
title: 紹介
---

## Siāu-kài Chheh 紹介冊
- 冊名：Embree台英辭典 (A Dictionary of Southern Min) 
- 作者：Bernard L.M. Embree
- 出版時間：1973
- 特色：
  - 作者本chiâⁿ按算1972年beh tī台灣出版，m̄ koh因為中華民國政府禁台語Pe̍h-ōe-jī，soah hông禁止出版
    - 尾手1973年tī香港出版，tī台灣mā是hông禁
    - Kàu kah 1984年chiah有tī台灣koh再版
  - 詞彙特色
    - 名詞收了非常chē，特別是動物kap植物ê詞，chia ê詞koh有註記學名
    - 名詞基本tek lóng有記錄助數詞
    - 詞彙lóng有記錄詞性
    - 詞彙有分類，定義有khah複雜，請ka-tī看辭典說明
    - 有記錄構詞ê款式，親像「ân」有記「ân-ân、ân-ân-ân」kap「ân-tok-tok、ân-tòng-tòng」
    - 有記參考詞、相關詞
    - 內底lia̍h台北講--ê做標準，nā m̄是ē用「*」做記號
    - 其他ê特色請ka-tī詳細讀辭典說明

## Siāu-kài Chok-chiá 紹介作者
- 作者Bernard L.M. Embree（1923—1997）是Kha-ná-tah（Canada）ê傳教士、牧師
  - 屬台灣基督長老教會
  - 1961年kàu 1977年受Kha-ná-tah（Canada）長老教會指派來台灣宣教
  - Bat代理過台灣神學院院長（1975—1977）
- [《台灣教會公報》報導文章](http://www.laijohn.com/archives/pm/Embree,B/honor/toshi.htm){:target="_blank"}內底有寫講i phian chit本辭典m̄是ài beh講台語，是ǹg望i ê學生kap i講英語

---
## Chi-chhî 支持
- Chit ê網站是 ChhoeTaigi ê冊tha̍k-á
- 阮teh phah拚發展台語文，向望你鬥陣贊助支持
  - [台文雞絲麵 Tâi-bûn Ke-si-mī 募資計劃](https://r.zecz.ec/JiZo){:target="_blank"}
- 學習台語文ê ke-si歡迎利用
  - [ChhoeTaigi 台語辭典](https://chhoe.taigi.info/){:target="_blank"}
  - PhahTaigi 台語輸入法 [Android版](http://bit.ly/PhahTaigi-Android){:target="_blank"}、[iOS版](http://bit.ly/PhahTaigi-iOS){:target="_blank"}
  - [Tàu Tâi-gí (Taigi Wordle)](https://tau.taigi.info/){:target="_blank"}